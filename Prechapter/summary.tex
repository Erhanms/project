\addcontentsline{toc}{section}{Sammendrag}
\section*{Sammendrag} %Hold dere under 250 ord (dette er 424)
\paragraph{}Prosjektets formål er å presentere, analysere og beskrive forskjellige løsninger som kan hjelpe bedriften Katoplast AS med deres interne serverproblem. Rapporten vår vil ta for seg utfordringen ved å utarbeide løsninger som er fremtidsrettet, billige og ikke minst brukbare for bedriften. Rapporten inneholder en kartlegging av forskjellige løsninger og begrunnelser for hvilke av disse bedriften bør legge sitt fokus på. Rapporten inneholder en detaljert analyse av den nåværende situasjon, samt analyser og beskrivelser av de ulike mulighetene som kan være relevante for den endelige løsningen. Analysene vil legge vekt på å presentere ulike sider ved de ulike løsningene, fordeler og ulemper, og ikke minst hvordan hver løsning vil påvirke bedriften økonomisk. 

\paragraph{} Prosjektet vil ta for seg 3 muligheter som kan være aktuelle for bedriften. Gruppen vil fokusere på å presentere ulike sider ved å drifte egne servere, og benytte seg av eksterne løsninger. Prosjektet vil i tillegg presentere 2 hybrid-løsninger hvor data kan lagres både internt og i nettskyen, noe som vil forenkle en del av arbeidet for bedriften, men samtidig også holde det viktigste av informasjon innenfor bedriftens rammer. Hver og en av disse løsningene vil bli presentert opp mot ulike arbeidskrav som stilles, og ikke minst hvor mye de vil koste. Til slutt, vil gruppen presentere det endelige resultatet, en intern løsning, samt hvilken vei prosjektgruppen ville anbefalt bedriften å gå, dersom de skulle ønske å benytte seg av de mulighetene vi presenterer for dem. 


